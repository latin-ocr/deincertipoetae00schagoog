-7-

prae se fert, tamen a Diomede grammatico ¹) Alexandrinorum
imitatoribus adnumeratur, atque saepius a viris doctis eum
Alexandrinorum vestigia pressisse probatum eset) Quibus
de causis Tibullum, Propertium, Ovidium neque ex Atticorum
neque ex Romanorum comoediis recta via hausisse pute,
Ι sed consensio illa mibi ita explicanda videtur, ut ex co·

moediis Atticis res amatoriae in elegos Alexandrinos, quorum
poetae haud multo post novae comoediae >scriptores floruerunt,
et ex iis deinceps in elegos Romanorum fluxerint. Qua in
opinione nobiS, quod Alexandrinorum carmina iniquitate tem-
porum perierunt, acquiescendum esset, nisi a viris doctis de-
monstratum esset anthologiae Palatinae poetas plurimos, deinde
Nonnum, Musaeum,³) tum Aristaenetum, Plrilostratum, ⁴) deni-
que eroticos, quos dicimus scriptores 5) saepe Aiexandrinorum
vestigia pressisse. Nunc vero circuitione quasi et anfractibus
ad Alexandrinorum elegos pervenire possumus, itaque si
magnam partem rerum amatoriarum‚ quibus Tibullus, Pro·
perlius, Ovidius cum Plauto et Terentio et comicorum Atti-
corum fragmentis consentiunt, etiam apud imitatores illos
Alexandrinorum reperimus, aut certo aut non sine magna
veritatis specie affirmare possumus eas ex comoediis Atticis ab
elegiacis Alexandrinorum poetis desumptas, tum denique imi-
tatoribus Romanis traditas esse. Et locum quidem, qui est de
spe, Tibull. II, 6,19sqq. et Ovid. ex Pont. Ι 6, a? sqq, hac
via propagatum esse iam ita evicit Birtius in Elpidibus. Ama-
toriarum autem rerum consensionem me his, quae sequuntur
probaturum esse spero.

1) grammat. Latin. 1 p. 484 (ed. Keil) quod genus carminis
praecipue scripserunt apud Romanos Propertius et Tibullus et Gallus
imitati Graecos Callimachum et Euphoriona.

2) MaasS, Hermes XVIII p. 321 sq. Hermes XXIV p. 5⁶26 sq. Birt, Elpid.
p. lat. Belling, Albius Tibullus, Berlin 1897, p. 85 sq, p. 111, p. 1⁶25,
p. 163 sq, p. 177.

3) ef. Mallet, Quaestione Propertianae, Gottingae 1882, ubi pa
reliquos viros doctos, qui dehac re egerunt, enumeratos invenies.

4) burrey, oe Callimachi cydippa, urps. isca. neo r. 1. p. 128.
5) Rohde, Der griechische Roman p. 145 sqq.

 

