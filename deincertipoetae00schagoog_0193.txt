-1g..

modo hi illos secuti sint. Relictis igitur deis ad homines
amantes progrediamur. Plauti enim et Terentii viginti sex
fabulae, quae nobis servatae sunt, onmes praeter Captivos
homines amantes in scenam producunt. In maiore autem
fabularum parte argumenti summa fere haec est, ut iuvenis
quidam bono genere ortus meretricem amet, quam multis im·
pedimentis vi et dolo superatis tandem sive lenoni sive rivali
eripiat. Puellae, quae in comoediis amantur, magna ex parte
meretrices sunt, nam apud Plautum solummodo in Amphi-
truone, Aulularia, Casina, Trinummo, Sticho, CaptiviS, apud
Terentium in Phormione nulla meretrix comparet. Itaque Plauti
et Terentii fabulae, cum Attica exemplaria in linguam Latinam

transtulerint, nobis omnem consuetudinem, quam adulescentes
Athenienses cnm meretricibus habebant, ante oculos ponunt.
Itemque rebus amatoriis, de quibus Tibulli, Propertii, Ovidii
carmina agunt, subest usus et commercium, quod iuvenibus
nobilibus cum meretricibus erat, sed ipsorum poetarum, non
aliorum iuvenum amores hic enarrantur. Atque Deliam,

Neaeram, Cynthium, Corinnam in elegis haud aliter amatores
excludere, spoliare, eludere atque avaras meretrices Athenien-
sium in comoediis postea videbimus. Nunc vero primum, quo·
modo facies et pulchritudo amatae puellae apud comicos ct
elegiacos poetas depingatur, breviter adumbrabo.

Audiamus ergo amatores ipsos, qui amicam suam omnes

aliasmulierespulchritudinelongesuperarecontenderesolent:
Plaut. Mercat. 101 sq.
ecce ad me advenit
mulier, qua mulier aliast nulla pulchrior.
Terent. Andriae 189 sqq.
forte unam aspicio adulescentulam
formoso: bona fortasse. Si: et voltu, Sosia,
adeo modesto, adeo venusto, ut nil supra.
Plaut Poenul. 1193
sicut nos hodie inter alias praestitimus pulchritudine.

Terent. liunucb. 296 sq.
o faciem pulchram! deleo omnes dehinc ex animo mulieres:

taedet cottidianarum harum formarum.

Similia autem exstant apud Propertium et Ovidium et Graecos
Alexandrinorum imitatores:

 

